---
title: Pierwszy wpis na blogu
slug: pierwszy-artykuł
published: true
description: Pewnie jesteście ciekawi co tu się właściwie dzieje. No to może po krótce...
date: 2019-10-19
author: Sebastian Łuszczek
cover_img: /images/side_bg.jpg
tags: [lifestyle]
---

## Początki blogowania

Choć moje portfolio wisi już w sieci jakiś czas, ta sekcja była pusta i ukryta. Bardzo chciałem, żeby ona istniała, ale najnormalniej nie miałem czasu pisać.... Na początku myślałem, że zrobię jakiś projekt typu backend dla CRUD-owej aplikacji, opiszę, co robiłem, zamieszczę i będzie. Nic bardziej mylnego. Dopiero pisząc blog techniczny, uświadamiasz sobie jak mało wiesz, ilu rzeczy nie umiesz wytłumaczyć, mimo że kod piszesz bez problemu. Teraz gdy mam już za sobą pierwsze wpisy (jeszcze nieopublikowane, przechodzą przez sito stylistycznej recenzji mojej kochanej żony), widzę, z jaką pokorą muszę podejść do tego projektu.

### Nie taki znowu blog

Kolejnym problemem jest sama budowa tych wpisów. Nie posiadam duszy wieszcza, nie potrafię pisać pięknie i porywająco. Z tego powodu właśnie postaram się pisać treściwie i technicznie oraz tak jakby to miały być notatki, jak dany problem rozwiązać, do których będę wracał, gdy takowy napotkam. Pewnie nie będę się rozwodził nad teorią leżącą za daną technologią itp., a bardziej skupię się jak przejść od punktu A do punktu B aby aplikacja działała i mogła być wykorzystana jako bolierplate w późniejszych projektach.

Będę tu opisywał to czego się nauczę, to czego się będę uczył, oraz to, co już umiem, a wyda mi się warte utrwalenia lub odświeżenia. Pojawią się tu wpisy na tematy back-end'owe i front-end'owe. Na początek zapewne dużo tu będzie Node.JS z Express'em i MongoDB, gdyż uczę się obecnie tych technologii. Pojawi się też sporo Vue.JS jako technologia, którą znam i z którą pracuję.

Więc zapraszam do wspólnej pracy i nauki!
